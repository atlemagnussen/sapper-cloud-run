# Momio - sosialt media for barn?

Etter å ha testet dette Momio litt syns jeg det fremstår som et sosial media på steroider og absolutt ikke for barn. Ja, det er stengt midt på natten og det hinter til at du bør snakke med foreldre og det skal være bra moderert visstnok, men:
Det har for det første alle avhengighetsdannede egenskaper til vanlige sosiale media. Man skulle jo heller tro det var litt mindre, men de har jo mye mer.
De har tatt konsepter fra casino, pay-to-win dataspill og LOL-universet og kokt sammen noe jeg tror ville fått Mark Zuckenberg til steile:

-   Null epost eller telefonnr er påkrevd for å registrere bruker.
-   Det flyr papegøyer forbi med tilfeldige mellomrom hvor du kan fange diamanter.
-   Det er noen egg du kan klikke på, hvorpå du får beskjeden "Kom tilbake tre dager på rad for å låse opp gullegget!"
-   Det er valuta som du kan oppnå med å være aktiv, se reklame eller bruke ekte penger
-   Du kan bruke ekte penger bare ved å sende sms.
-   Level, akkurat som i spill.
-   Antall venner står på fremsiden.
-   Chatterobot som forteller deg at du må gjøre mer, kjøpe noe eller osv.

Fargerike spilleautomater ble feks forbudt i Norge for endel år siden, nå er det strengt regulert og de skal være "kjedelige".

Hei Tek.no,

Som fast leser av deres nettsted lurte jeg på om dere er interessert i en ren "review" av det såkalte sosiale nettstedet for barn, momio.me.

Jeg mener appen har sluppet for billig unna både i norske media og i omtaler av feks barnevakten.no

Jeg kan peke på et par problemer jeg mener plattformen innehar.

De påstår de tilrettelegger for at barn skal få en fin opplevelse, at barn skal få en snill start osv.
 Men eneste reelle forskjellen jeg ser fra denne og andre sosiale media er at det er stengt om natten fra 23-5. Utover det så er rapporteringsknapper og moderering ikke akkurat noe unikt. Det er snakk om moderering på etterskudd og ikke i forkant. Det er i tillegg ingen hindre for å opprette bruker overhode, du trenger ikke en gang epost ei heller telefonnr. Så at barn får opprettet profiler i sitt navn er nå et stort problem på vår skole.

Det mest problematiske er likevel at appen innehar elementer fra nettcasino/spilleautomater og pay to win-dataspill. Det er nesten komisk mye avhengighetsdannende elementer, farger og lyder som er kokt inn i en og samme app. Alt dette under unnskyldningen at det skal være for barn.
I Norge har vi jo feks bannlyst fargerike spilleautomater for lenge siden, hvorfor skal dette være greit mon tro.

Øverst til venstre i appen vises ditt nåvære "level" som du har opparbeidet deg til. Tett etterfulgt av antall venner du har. 
Så kommer antall virtuell valuta i form av diamanter.
Så er det i tillegg til vanlig chatting og emoji mulig å sende og motta virtuelle gaver.
Det er chatteroboter som oppfordrer deg til å gjøre mer ting.
En papegøye flyr forbi innimellom med gaver du kan fange.
Og har du mobil kan du enkelt cashe ut i form av en sms.
Du kan oppnå ting ved å regelrett se på reklame, som selvfølgelig er reklame som er særdeles målrettet mot barn

Håper dere vil se litt på det :)
